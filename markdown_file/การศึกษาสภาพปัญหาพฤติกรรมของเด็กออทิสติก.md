---
source_pdf: "/Users/sutinan/Desktop/Project/RAGLLM/LLM doc/pdf/การศึกษาสภาพปัญหาพฤติกรรมของเด็กออทิสติก.pdf"
language: "th"
---


## หน้า 1
**622** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

**บทความวิจัย (****Research Article)**
--------------------------------------

**การศึกษาสภาพปัญหาพฤติกรรมของเด็กออทิสติก รูปแบบการอบรมเลี้ยงดู**
------------------------------------------------------------------

**และความต้องการของผู้ปกครองในการจัดการพฤติกรรม**
-------------------------------------------------

**ของเด็กออทิสติกในเขตภาคเหนือตอนล่าง**  **A Study of Behavior Problems****in Children with Autism, Parenting Style**
---------------------------------------------------------------------------------------------------------------------

**and Need of Behaviors Management in****Lower Northern Region**
----------------------------------------------------------------

### จินตนา ประดุจพงษ์เพ็ชร์\*1 ศิริวิมล ใจงาม สลักจิต ตรีรณโอภาส สุวพัชร์ ช่างพินิจ และอนุชา ภูมิสิทธิพร

### Jintana Pradujphongpetch\*, Siriwimol Jaingam Salakjit Triranaopas, Suwapatchara Changpinit and Anucha Phoommisittiporn

**บทคัดย่อ**
------------

### งานวิจัยนี้จึงมีวัตถุประสงค์เพื่อศึกษาสภาพปัญหาพฤติกรรม รูปแบบการอบรมเลี้ยงดูและความต้องการ ของผู้ปกครองในการจัดการปัญหาพฤติกรรมของเด็กออทิสติก กลุ่มเป้าหมายเป็นผู้ปกครองเด็กออทิสติก ช่วงอายุ 3 - 8 ปี ที่มีภูมิลำเนาอยู่ในเขตภาคเหนือตอนล่าง จำนวน 40 คน เครื่องมือที่ใช้ในการวิจัยเป็นแบบสอบถามและ ดำเนินการวิจัยในวันที่ 15 – 20 กุมภาพันธ์ 2565 วิเคราะห์ข้อมูลด้วยสถิติพรรณนา ได้แก่ ร้อยละ ค่าเฉลี่ย และ ส่วนเบี่ยงเบนมาตรฐาน ผลการศึกษา พบว่า สภาพปัญหาพฤติกรรมของเด็กออทิสติกที่สูงเป็นอันดับแรก ได้แก่ การกระทำให้เกิดอันตรายต่อตนเอง ( *X* = 2.89, SD.= 0.48) รองลงมาได้แก่ การกระทำให้เกิดอันตรายต่อผู้อื่น และ การกระทำให้เกิดความเสียหายต่อสิ่งของ ( *X* = 2.29, SD. = 0.71 และ *X* =1.90, SD.= 1.06 ตามลำดับ) และ พบว่า ผู้ปกครองเด็กออทิสติกในเขตภาคเหนือตอนล่างมีรูปแบบการอบรมเลี้ยงดูเป็นแบบตามใจมากที่สุด ( *X* = 3.42, SD. = 0.64) รองลงมาเป็นแบบเอาใจใส่ และแบบควบคุม ( *X* = 3.30, SD. = 0.32 และ *X* = 2.08, SD. = 0.56 ตามลำดับ) ในด้านความต้องการของผู้ปกครองในการจัดการปัญหาพฤติกรรมของเด็กออทิสติก พบว่า ความต้องการการติดตามและรายงานผลการจัดการปัญหาพฤติกรรมเด็กออทิสติกร่วมกันอย่างต่อเนื่องในลำดับสูง ที่สุด ( *X* = 4.65, SD. = 0.48) การได้รับการชี้แนะจากผู้เชี่ยวชาญในการจัดการปัญหาพฤติกรรมในสถานการณ์จริง เป็นลำดับรองลงมา ( *X* = 4.58, SD. = 0.55) และการพัฒนาความรู้เบื้องต้นเกี่ยวกับสาเหตุของปัญหาพฤติกรรม ของเด็กออทิสติกเป็นลำดับสุดท้าย ( *X* = 3.80, SD. = 0.61) **คำสำคัญ:** ปัญหาพฤติกรรม รูปแบบการอบรมเลี้ยงดู เด็กออทิสติก

1 คณะครุศาสตร์ มหาวิทยาลัยราชภัฏพิบูลสงคราม จังหวัดพิษณุโลก 65000

### Faculty of Education, Pibulsongkram Rajabhat University, Phitsanulok 65000

\*Corresponding author; email: jintana.keng2516@gmail.com

### (**Received**: 16 March 2022; **Revised**: 4 August 2022; **Accepted**: 5 September 2022) DOI: https://doi.org/10.14456/psruhss.2023.44

## หน้า 2
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **623**

ปีที่ 17 ฉบับที่ 2 กรกฎาคม-ธันวาคม 2566

**Abstract**
------------

### The purpose of this study was to investigate behavior problems and parenting styles and parents’ needs dealing with behavioral problems in children with autism. The target of this study was a total number of 40 parents of children with autism, aged 3 – 8 years old, originally living in lower northern region. The tool used to collect data on this study was questionnaires and conducted a research on February 15th– 20th, 2022. Data in this study was analyzed with descriptive statistics: percentage, average, and standard deviation. The findings of the result indicated that the higher behavioral problems in children with autism were self – injury ( *X* = 2.89, SD.= 0.48 ), second to hurting others and destroying property respectively ( *X* = 2.29, SD. = 0.71 and *X* =1.90, SD.= 1.06). The most of parenting styles in children with autism of lower northern region were permissive ( *X* = 3.42, SD. = 0.64), second to authoritative and authoritarian respectively ( *X* = 3.30, SD. = 0.32 and *X* = 2.08, SD. = 0.56). The parents’ needs to handle with behavioral problems with autism children can be that firstly, continual monitoring and reporting how to be cooperative in handling with behavioral problems ( *X* =4.65, SD. = 0.48), secondly, given suggestion by experts in coping with behavioral problems in real situations ( *X* = 4.58, SD. = 0.55), and lastly, the progression of basic knowledge on the causes of behavioral problems with autism children ( *X* = 3.80, SD. = 0.61). **Keywords****:** Behavioral problems, Parenting style, Autism

**บทนำ**
--------

### เด็กออทิสติกเป็นบุคคลที่มีความผิดปกติของกระบวนการเชื่อมต่อสัญญาณประสาทสมองเพื่อบูรณาการ ระบบการรับความรู้สึกจากภายในและภายนอกร่างกายในการตอบสนองเพื่อควบคุมการเคลื่อนไหว และพฤติกรรม จึงส่งผลให้เกิดความบกพร่องของพัฒนาการด้านการเข้าใจภาษาและการใช้ภาษา ทักษะสังคม และพฤติกรรมซ้ำ ๆ (Wolff et al., 2013; McGuire et al., 2016) โดยมีอัตราการเกิดภาวะออทิสซึมเพิ่มขึ้นอย่างต่อเนื่อง (United State Department of Health & Human Services, 2018) ซึ่งความผิดปกติดังกล่าวยังส่งผลให้เกิดปัญหา พฤติกรรมที่กระทบต่อการเรียนรู้ทักษะทางสังคมของเด็กออทิสติกได้

### ปัญหาพฤติกรรมของเด็กออทิสติกเป็นการกระทำให้เกิดอันตรายต่อตนเอง ผู้อื่น และเกิดความเสียหายต่อ สิ่งของเมื่อมีความโกรธ ซึ่งมีระดับความรุนแรงที่แตกต่างกันของแต่ละบุคคล (Elkhamisi & Almutery, 2018) และ สามารถพบได้ในเด็กออทิสติกร้อยละ 35-65 (Politte et al., 2019; Sullivan et al., 2019) ซึ่งมีสาเหตุจากความ ผิดปกติของขนาดก้านสมอง (Brain Stem) ที่เล็กกว่าปกติ และเปลือกสมองส่วนหน้าบริเวณหน้าผาก (Prefrontal lobe) (Lundwall et al., 2017; Politte et al., 2019) ความบกพร่องของกระบวนการทำงานของสมองที่เกี่ยวข้อง กับกระบวนการรับรู้และตัดสินใจเพื่อตอบสนองต่อสถานการณ์ทางสังคมที่ต่ำกว่าปกติ (Kiefer et al., 2017; Ibrahim et al., 2019) ความผิดปกติของการนอนหลับ และความบกพร่องด้านภาษาและการสื่อสาร (Lindor et al., 2019; Sullivan et al., 2019) ที่เกี่ยวกับการใช้ภาษากาย การควบคุมกล้ามเนื้อปากและลิ้นในการออกเสียง และการเริ่มต้นสนทนาเพื่อบอกความต้องการได้อย่างถูกต้องตามหลักไวยากรณ์ของการสร้างประโยค (Rodas et al., 2017; Williams et al., 2018) จนทำให้เด็กออทิสติกเกิดความวิตกกังวล ความเครียด และเกิดปัญหา พฤติกรรมเมื่อต้องเผชิญสถานการณ์ทางสังคม ซึ่งเป็นอุปสรรคที่สำคัญต่อการดำเนินชีวิตของเด็กออทิสติกและ ครอบครัวได้

## หน้า 3
**624** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### ผลกระทบจากปัญหาพฤติกรรมของเด็กออทิสติกสามารถส่งผลให้ครอบครัวเกิดความเครียด และปัญหา ด้านการเงินที่ต้องใช้จ่ายในการบำบัดรักษาระยะยาว จนเป็นสาเหตุให้ผู้ปกครองเกิดความท้อแท้ในการอบรมเลี้ยงดู ให้เด็กมีพัฒนาการที่ดีขึ้น (Elkhamisi & Almutery, 2018; Williams et al., 2018) โดยพบว่าครอบครัวเด็ก ออทิสติกที่มีปัญหาพฤติกรรมก้าวร้าวรุนแรงจำเป็นต้องส่งต่อเพื่อเข้ารับการบำบัดรักษาอย่างเข้มและต่อเนื่องใน สถานบำบัด (Farmer et al., 2015; Fitzpatrick et al., 2016) ส่งผลให้เด็กออทิสติกลดโอกาสในการสร้าง ปฏิสัมพันธ์ร่วมกับผู้อื่น (Jesionowicz, 2015) การพัฒนาอาชีพ (Elkhamisi & Almutery, 2018) และการใช้ชีวิต ในสังคมอย่างอิสระ ทั้งนี้เพื่อป้องกันความเสี่ยงการถูกทำร้ายจากผู้อื่นที่อาจไม่เข้าใจเมื่อเด็กออทิสติกแสดง พฤติกรรมก้าวร้าวออกมา (Politte et al., 2019) ซึ่งปัญหาพฤติกรรมของเด็กออทิสติกจะมีระดับความรุนแรง เพิ่มขึ้นตามช่วงอายุ (Miesen et al., 2018) เนื่องจากปัญหาการปรับตัวต่อการเปลี่ยนแปลงของสถานการณ์ทาง สังคมในการดำเนินชีวิตประจำวัน (Guerrera et al., 2019) และยกระดับความรุนแรงเป็นปัญหาพฤติกรรมก้าวร้าว ต่อต้านจนไม่สามารถควบคุมได้ ส่งผลให้ผู้ปกครองเกิดความเครียดเมื่อต้องดูแลเด็กตลอดเวลาโดยไม่มีช่วงเวลาใน การผ่อนคลายความเครียดของตน (Rodriguez et al., 2019) ทั้งนี้หากผู้ปกครองสามารถจัดการปัญหาพฤติกรรม เด็กออทิสติกโดยใช้รูปแบบการอบรมเลี้ยงดูที่เหมาะสมในระยะแรกเริ่ม ก็จะสามารถลดความรุนแรงของปัญหา พฤติกรรมได้

### รูปแบบการอบรมเลี้ยงดูเด็กออทิสติกเป็นการปลูกฝังและสั่งสอนโดยอาศัยความสัมพันธ์ระหว่างผู้ปกครอง และเด็กเพื่อส่งเสริมให้เด็กเกิดการเรียนรู้ประสบการณ์และพัฒนาทักษะด้านร่างกาย สติปัญญา อารมณ์และจิต สังคม (Lambrechts et al., 2015) และแก้ไขปัญหาพฤติกรรมเพื่อให้เด็กสามารถปรับตัว และดำเนินชีวิตในสังคม ได้อย่างเหมาะสม (Tripathi, 2015; Van Esch et al., 2019) โดยสามารถแบ่งตามหลักการของ Baumrind (1991) 3 ประเภท คือ การอบรมเลี้ยงดูแบบเอาใจใส่ การอบรมเลี้ยงดูแบบควบคุม และการอบรมเลี้ยงดูแบบตามใจ (Riany et al., 2017; Ibrahim et al., 2019) ทั้งนี้รูปแบบการอบรมเลี้ยงดูของผู้ปกครองเด็กออทิสติกจะมีความแตกต่าง ตามปัจจัยด้านระดับความรุนแรงของภาวะออทิสซึม ความเครียด และทัศนคติในการอบรมเลี้ยงดูของผู้ปกครอง ซึ่งส่วนใหญ่มีการอบรมเลี้ยงดูแบบตามใจที่ให้ความช่วยเหลือ โดยมิได้ร้องขอเพื่อป้องกันมิให้เด็กเกิดปัญหา พฤติกรรมและมีการสร้างวินัยต่ำกว่าเด็กปกติ (Yorke et al., 2018; Portes et al., 2020) จนส่งผลให้เด็กออทิสติก ขาดการควบคุมตนเอง ก้าวร้าวรุนแรง และกระทำตามใจตนเองอย่างอิสระโดยผู้ปกครองมิได้คาดคิดว่ารูปแบบ การอบรมเลี้ยงดูดังกล่าวจะส่งเสริมให้เด็กเกิดปัญหาพฤติกรรมเพิ่มขึ้น (Mohammadi & Zarafshan, 2015) แต่ผู้ปกครองเด็กออทิสติกที่มีระดับความบกพร่องรุนแรงมักจะใช้การอบรมเลี้ยงดูแบบดุด่าหรือลงโทษเพื่อควบคุม และสอนให้เด็กมีพัฒนาการดีขึ้น ตามความคาดหวังที่อาจสูงกว่าศักยภาพของเด็ก จนละเลยการเสริมแรงด้วยคำชม การชี้แนะ และช่วยเหลืออย่างเหมาะสม (Lambrechts et al., 2015; Van Esch et al., 2019) การจัดการปัญหา พฤติกรรมของเด็กออทิสติกจะสำเร็จได้หากผู้ปกครองเกิดความตระหนักในการพัฒนาคุณภาพการอบรมเลี้ยงดูและ ประยุกต์ใช้ในชีวิตประจำวันอย่างต่อเนื่อง จึงจะสามารถจัดการปัญหาพฤติกรรมของเด็กออทิสติกได้เป็นอย่างดี (Woodman et al., 2015)

### ดังนั้นผู้วิจัยจึงมีความสนใจศึกษาสภาพปัญหาพฤติกรรม รูปแบบการอบรมเลี้ยงดู และความต้องการของ ผู้ปกครองในการจัดการปัญหาพฤติกรรมของเด็กออทิสติกในเขตภาคเหนือตอนล่างของประเทศไทยที่มีวัฒนธรรม และวิถีการดำรงชีวิต ที่ใกล้เคียงกันตามการแบ่งเขตพื้นที่การศึกษาของกระทรวงศึกษาธิการในศึกษาธิการเขต เขตการศึกษา 7 เพื่อให้เกิดประโยชน์ในการนำไปใช้เป็นแนวทางการพัฒนาคุณภาพการอบรมเลี้ยงดูของผู้ปกครอง เพื่อจัดการปัญหาพฤติกรรมของเด็กออทิสติก และการช่วยเหลือเด็กออทิสติกที่มีประสิทธิภาพต่อไป

## หน้า 4
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **625**

ปีที่ 17 ฉบับที่ 2 กรกฎาคม-ธันวาคม 2566

**วัตถุประสงค์**
----------------

### 1. เพื่อศึกษาสภาพปัญหาพฤติกรรมของเด็กออทิสติกและรูปแบบการอบรมเลี้ยงดูของผู้ปกครองเด็ก ออทิสติกในเขตภาคเหนือตอนล่าง

### 2. เพื่อศึกษาความต้องการของผู้ปกครองในการจัดการปัญหาพฤติกรรมของเด็กออทิสติกในเขตภาคเหนือ ตอนล่าง

**กรอบแนวคิดในการวิจัย**
------------------------

### 

### **ภาพ** **1** กรอบแนวคิดในการวิจัย

**วิธีดำเนินการวิจัย**
----------------------

### การวิจัยครั้งนี้ มีจุดมุ่งหมายของการวิจัยเพื่อศึกษาสภาพปัญหาพฤติกรรม รูปแบบการอบรมเลี้ยงดู และความ ต้องการของผู้ปกครองในการจัดการปัญหาพฤติกรรมของเด็กออทิสติในเขตภาคเหนือตอนล่าง มีรายละเอียด ดังนี้

### **1****.** **กลุ่มเป้าหมาย** กลุ่มเป้าหมาย ได้แก่ ผู้ปกครองเด็กออทิสติก ช่วงอายุ 3 – 8 ปี ที่มีภูมิลำเนาอยู่ในเขตภาคเหนือตอนล่าง กลุ่มตัวอย่าง คือ ผู้ปกครองเด็กออทิสติก ช่วงอายุ 3 – 8 ปี ที่มีภูมิลำเนาอยู่ในจังหวัดพิษณุโลก อุตรดิตถ์ เพชรบูรณ์ พิจิตร ตาก กำแพงเพชร สุโขทัย และนครสวรรค์ จำนวน 40 คน ได้มาจากการสุ่มอย่างง่าย โดยมีเกณฑ์ การคัดเลือก คือ 1) มีภูมิลำเนาอยู่ในเขตภาคเหนือตอนล่าง 2) มีจำนวนเวลาดูแลเด็กออทิสติกอย่างน้อยวันละ 3 ชั่วโมง จำนวนสัปดาห์ละ 5 วัน 3) เป็นผู้ปกครองที่รับบริการในศูนย์การศึกษาพิเศษประจำจังหวัดในเขต ภาคเหนือตอนล่าง 4) เป็นผู้ปกครองเด็กออทิสติกที่ยินยอมเข้าร่วมวิจัย

### **2****. เครื่องมือที่ใช้ในการวิจัย** เครื่องมือที่ใช้ในการเก็บรวบรวมข้อมูล คือ แบบสอบถามสภาพปัญหา พฤติกรรม รูปแบบการอบรมเลี้ยงดู และความต้องการของผู้ปกครองในการจัดการปัญหาพฤติกรรมของเด็กออทิสติก

### ขั้นตอนการสร้างและหาคุณภาพของเครื่องมือที่ใช้ในการวิจัย ดังนี้ 1. คณะผู้วิจัยศึกษาเอกสาร งานวิจัย แนวคิด ทฤษฎีที่เกี่ยวข้องกับความหมายและสาเหตุของ ปัญหาพฤติกรรม และรูปแบบการอบรมเลี้ยงดู เพื่อยกร่างพัฒนาเป็นแบบสอบถามสภาพปัญหาพฤติกรรม รูปแบบ การอบรมเลี้ยงดู และความต้องการของผู้ปกครองในการจัดการปัญหาพฤติกรรมของเด็กออทิสติก

### 2. การสร้างแบบสอบถามสภาพปัญหาพฤติกรรม รูปแบบการอบรมเลี้ยงดูและความต้องการ ของผู้ปกครองในการจัดการปัญหาพฤติกรรมของเด็กออทิสติกที่มีลักษณะเป็นมาตราส่วนประมาณค่า 5 ระดับ (Rating Scale) โดยมีข้อคำถาม คือ 1) ข้อมูลทั่วไปของผู้ตอบแบบสอบถาม เพื่อใช้บ่งชี้คุณสมบัติตามเกณฑ์ที่

### ปัญหาพฤติกรรมของเด็กออทิสติก 1. การกระทำให้เกิดอันตรายต่อตนเอง 2. การกระทำให้เกิดอันตรายต่อผู้อื่น 3. การกระทำให้เกิดความเสียหายต่อสิ่งของ

### **ตัวแปรที่ศึกษา** - ระดับความรุนแรงของภาวะออทิสซึม - ความเครียด และทัศนคติในการอบรม เลี้ยงดูของผู้ปกครอง รูปแบบการอบรมเลี้ยงดู 3 รูปแบบ - การอบรมเลี้ยงดูแบบเอาใจใส่ - การอบรมเลี้ยงดูแบบควบคุม

## หน้า 5
**626** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### กำหนดของกลุ่มเป้าหมาย จำนวน 3 ข้อ 2) สภาพปัญหาพฤติกรรมเด็กออทิสติกที่เป็นการกระทำให้เกิดอันตรายต่อ ตนเอง ต่อผู้อื่น และการกระทำให้เกิดความเสียหายต่อสิ่งของ จำนวน 15 ข้อ 3) รูปแบบการอบรมเลี้ยงดูของ ผู้ปกครองเด็กออทิสติก 3 รูปแบบ คือ แบบเอาใจใส่ แบบควบคุม และแบบตามใจ จำนวน 18 ข้อ และ 4) ความ ต้องการของผู้ปกครองในการจัดการปัญหาพฤติกรรมของเด็กออทิสติก จำนวน 5 ข้อ รวมทั้งสิ้นจำนวน 42 ข้อ ซึ่งมีเกณฑ์ระดับคะแนนของแบบสอบถามในตอนที่ 2, 3 และ 4 กำหนดไว้ 5 ระดับ (บุญชม ศรีสะอาด, 2554) ดังนี้

### ระดับ 5 หมายความว่า มีพฤติกรรมหรือความต้องการอยู่ในระดับมากที่สุด ระดับ 4 หมายความว่า มีพฤติกรรมหรือความต้องการอยู่ในระดับมาก ระดับ 3 หมายความว่า มีพฤติกรรมหรือความต้องการอยู่ในระดับปานกลาง ระดับ 2 หมายความว่า มีพฤติกรรมหรือความต้องการอยู่ในระดับน้อย ระดับ 1 หมายความว่า มีพฤติกรรมหรือความต้องการอยู่ในระดับน้อยที่สุด 3. นำแบบสอบถามสภาพปัญหาพฤติกรรม รูปแบบการอบรมเลี้ยงดู และความต้องการของ ผู้ปกครองในการจัดการปัญหาพฤติกรรมของเด็กออทิสติก เสนออาจารย์ที่ปรึกษาและอาจารย์ที่ปรึกษาร่วม และตรวจสอบ ปรับปรุงความสมบูรณ์ ความถูกต้องให้ครอบคลุมทั้งด้านโครงสร้าง เนื้อหา และความเหมาะสม ในการใช้ภาษา

### 4. การตรวจสอบความเที่ยงตรงเชิงเนื้อหา (Content Validity) ของแบบสอบถามสภาพ ปัญหาพฤติกรรม รูปแบบการอบรมเลี้ยงดู และความต้องการของผู้ปกครองในการจัดการปัญหาพฤติกรรมของเด็ก ออทิสติกที่ผ่านการตรวจสอบจากอาจารย์ที่ปรึกษาและอาจารย์ที่ปรึกษาร่วมไปดำเนินการเสนอผู้เชี่ยวชาญพิจารณา ตรวจสอบความถูกต้องความเที่ยงตรงเชิงเนื้อหา โดยหาค่าดัชนีความสอดคล้องกับวัตถุประสงค์ (Index of Item Objective Congruence) พบว่ามีค่า อยู่ระหว่าง 0.80 - 1.00 (บุญชม ศรีสะอาด, 2554) โดยวิธีเลือกแบบ เฉพาะเจาะจง (Purposive Selection) จำนวน 5 ท่าน จำแนกเป็น 5 กลุ่ม คือ ผู้เชี่ยวชาญทางด้านจิตแพทย์ เด็กและวัยรุ่น ผู้เชี่ยวชาญด้านการศึกษาพิเศษ ผู้เชี่ยวชาญด้านกิจกรรมบำบัด ผู้เชี่ยวชาญด้านจิตวิทยา และ ผู้เชี่ยวชาญด้านการวัดและประเมินผล

### 5. นำแบบสอบถามสภาพปัญหาพฤติกรรม รูปแบบการอบรมเลี้ยงดู และความต้องการของ ผู้ปกครองในการจัดการปัญหาพฤติกรรมของเด็กออทิสติกมาปรับปรุงตามคำแนะนำของผู้เชี่ยวชาญเสนออาจารย์ที่ ปรึกษา และอาจารย์ที่ปรึกษาร่วมเพื่อพิจารณาให้ความเห็นชอบ

### 6. นำแบบสอบถามสภาพปัญหาพฤติกรรม รูปแบบการอบรมเลี้ยงดู และความต้องการของ ผู้ปกครองในการจัดการปัญหาพฤติกรรมของเด็กออทิสติกไปทดลองใช้ (Try Out) กับผู้ปกครองเด็กออทิสติกที่ไม่ใช่ กลุ่มตัวอย่างในศูนย์การศึกษาพิเศษประจำจังหวัดพิษณุโลกและโรงเรียนเฉพาะความพิการจังหวัดพิษณุโลก จำนวน 30 คน และนำข้อมูลมาวิเคราะห์ความเที่ยง (Reliability) ตามวิธีการของครอนบาค ได้ค่าสัมประสิทธิ์แอลฟ่า (DeVon et al., 2007) ของสภาพปัญหาพฤติกรรมของเด็กออทิสติกเท่ากับ 0.85 รูปแบบการอบรมเลี้ยงดูของ ผู้ปกครองเด็กออทิสติกเท่ากับ 0.79 และความต้องการของผู้ปกครองในการจัดการปัญหาพฤติกรรมของเด็กออทิ สติก เท่ากับ 0.82

### 7. นำแบบสอบถามสภาพปัญหาพฤติกรรม รูปแบบการอบรมเลี้ยงดู และความต้องการของ ผู้ปกครองในการจัดการปัญหาพฤติกรรมของเด็กออทิสติก มาปรับปรุงและเสนออาจารย์ที่ปรึกษา และอาจารย์ที่ ปรึกษาร่วม เพื่อพิจารณาเห็นชอบ

### 8. นำแบบสอบถามสภาพปัญหาพฤติกรรม รูปแบบการอบรมเลี้ยงดู และความต้องการของ ผู้ปกครองในการจัดการปัญหาพฤติกรรมของเด็กออทิสติก ไปใช้เป็นเครื่องมือในการเก็บรวบรวมข้อมูล

###

## หน้า 6
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **627**

ปีที่ 17 ฉบับที่ 2 กรกฎาคม-ธันวาคม 2566

### **3****. การเก็บรวบรวมข้อมูล** การเก็บรวบรวมข้อมูล คณะผู้วิจัยได้ดำเนินการเก็บรวบรวมข้อมูลตามลำดับ ดังนี้ 1. เสนอโครงการวิจัยเพื่อขอรับการพิจารณาจริยธรรมการวิจัยในมนุษย์ สถาบันวิจัย และ พัฒนา มหาวิทยาลัยราชภัฏพิบูลสงคราม โครงการวิจัยรหัส PSRU-EC 2021/063

### 2. ทำหนังสือขออนุญาตผู้อำนวยการศูนย์การศึกษาพิเศษประจำจังหวัดในเขตภาคเหนือ ตอนล่างเพื่อขอเก็บข้อมูลการวิจัยในสถานศึกษา

### 3. ทำหนังสือขออนุญาตผู้ปกครองในการยินยอมการเข้าร่วมการวิจัย 4. ผู้วิจัยรวบรวมข้อมูลรายชื่อและจำนวนกลุ่มประชากรที่เป็นผู้ปกครองเด็กออทิสติกช่วงอายุ 3 - 8 ปี ที่มีคุณสมบัติตามเกณฑ์ที่กำหนดของศูนย์การศึกษาพิเศษประจำจังหวัดพิษณุโลก อุตรดิตถ์ เพชรบูรณ์ พิจิตร ตาก กำแพงเพชร สุโขทัย และนครสวรรค์ เพื่อทำการคัดเลือกกลุ่มตัวอย่างโดยใช้วิธีการสุ่มอย่างง่าย จังหวัดละ 5 คน รวมทั้งสิ้นจำนวน 40 คน

### 5. เก็บรวบรวมข้อมูลโดยการใช้แบบสอบถามสภาพปัญหาพฤติกรรม รูปแบบการอบรมเลี้ยงดู และความต้องการของผู้ปกครองในการจัดการปัญหาพฤติกรรมของเด็กออทิสติก โดยการประสานครูการศึกษาพิเศษ ประจำจังหวัดในแต่ละจังหวัดที่รับผิดชอบการสอนเด็กออทิสติกที่เป็นกลุ่มตัวอย่างในการขอเก็บข้อมูล

### 6. รวบรวมข้อมูลที่ได้จากแบบสอบถามสภาพปัญหาพฤติกรรม รูปแบบการอบรมเลี้ยงดู และ ความต้องการของผู้ปกครองในการจัดการปัญหาพฤติกรรมของเด็กออทิสติก

### **4****. การวิเคราะห์ข้อมูล** คณะผู้วิจัยได้ดำเนินการวิเคราะห์ข้อมูลโดยนำข้อมูลที่ได้จากแบบสอบถามสภาพ ปัญหาพฤติกรรมรูปแบบการอบรมเลี้ยงดู และความต้องการของผู้ปกครองในการจัดการปัญหาพฤติกรรมของเด็ก ออทิสติก เพื่อนำเสนอผลการวิเคราะห์ข้อมูลที่มีการแปลค่าเฉลี่ยเป็นค่าร้อยละเพื่อนำเสนอเป็นตาราง โดยมีเกณฑ์ การตัดสินคะแนน (บุญชม ศรีสะอาด, 2554) ดังนี้

### คะแนนเฉลี่ย 4.51 – 5.00 หมายถึง มีพฤติกรรมหรือความต้องการอยู่ในระดับระดับมากที่สุด คะแนนเฉลี่ย 3.51 – 4.50 หมายถึง มีพฤติกรรมหรือความต้องการอยู่ในระดับระดับมาก คะแนนเฉลี่ย 2.51 – 3.50 หมายถึง มีพฤติกรรมหรือความต้องการอยู่ในระดับระดับปานกลาง คะแนนเฉลี่ย 1.51 – 2.50 หมายถึง มีพฤติกรรมหรือความต้องการอยู่ในระดับระดับน้อย คะแนนเฉลี่ย 1.00 – 1.50 หมายถึง มีพฤติกรรมหรือความต้องการอยู่ในระดับน้อยที่สุด **5****. สถิติที่ใช้ในการวิเคราะห์ข้อมูล** คือ ค่าเฉลี่ย ( *X* ) และส่วนเบี่ยงเบนมาตรฐาน (SD.)

**ผลการวิจัย**
--------------

### 1. ผลการศึกษาสภาพปัญหาพฤติกรรมของเด็กออทิสติกและและรูปแบบการอบรมเลี้ยงดูของผู้ปกครอง เด็กออทิสติกในเขตภาคเหนือตอนล่าง โดยการใช้แบบสอบถามผู้ปกครองเด็กออทิสติก จำนวน 40 คน มีรายละเอียด ดังนี้

### 1.1 ผลของสภาพปัญหาพฤติกรรมของเด็กออทิสติกในเขตภาคเหนือตอนล่าง ดังตาราง 1

## หน้า 7
**628** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### **ตาราง** **1** สภาพปัญหาพฤติกรรมของเด็กออทิสติก

### **สภาพปัญหาพฤติกรรม****ค่าเฉลี่ย** **(** *X* )**ค่าเบี่ยงเบนมาตรฐาน** **(S****.****D****.****)****ระดับพฤติกรรม**1. ปัญหาพฤติกรรมที่เป็นการกระทำให้เกิด อันตรายต่อตนเอง

### 2.89 0.48 ปานกลาง

### 2. ปัญหาพฤติกรรมที่เป็นการกระทำให้เกิด อันตรายต่อผู้อื่น

### 2.29 0.71 น้อย

### 3. ปัญหาพฤติกรรมที่เป็นการกระทำให้เกิด ความเสียหายต่อสิ่งของ

### 1.90 1.06 น้อย

### จากตาราง 1 พบว่าปัญหาพฤติกรรมที่เป็นการกระทำให้เกิดอันตรายต่อตนเองสูงเป็นอันดับแรก ( *X* = 2.89, SD. = 0.48) ได้แก่ การร้องไห้ตะเบงเสียงดังจนเสียงแหบ การแกล้งทำกริยา เช่น สั่งน้ำมูกพร้อมขยี้ตาแรง ๆ การขย้อนหรือทำอาการจะอาเจียน และการใช้ส่วนของร่างกายกระแทกของแข็ง เช่น การนั่งกระแทกตัวลงกับพื้น แรง ๆ กระทืบเท้า การโขกศีรษะกับพื้นเมื่อโมโห การกระทำให้เกิดอันตรายต่อผู้อื่นเป็นอันดับรองลงมา ( *X* = 2.29, SD. = 0.71) ได้แก่ การทำร้ายร่างกายผู้อื่นด้วยการกัด ทุบ ตี ข่วนส่วนของร่างกาย การดึงรั้งร่างกายเสื้อผ้า ผู้อื่นเพื่อต่อรองให้สนใจ และการผลัก ดัน ต่อสู้เพื่อยื้อแย่งของจากผู้อื่น การกระทำให้เกิดความเสียหายต่อสิ่งของ เป็นอันดับสุดท้าย ( *X* = 1.90, SD. = 1.06) ได้แก่ การเทสิ่งของให้หกเลอะเทอะ เช่น เทอาหาร น้ำ และสิ่งของ กระจัดกระจาย การขว้างปาสิ่งของที่อยู่ในมือ และการทำลายข้าวของรอบตัว เช่น ผลักฟอร์นิเจอร์ ดันเก้าอี้ ทุบโต๊ะ และกระแทกประตู

### 1.2 ผลของรูปแบบการอบรมเลี้ยงดูของผู้ปกครองเด็กออทิสติกในเขตภาคเหนือตอนล่าง ดังตาราง 2

### **ตาราง** **2** รูปแบบการอบรมเลี้ยงดูของผู้ปกครองเด็กออทิสติกในเขตภาคเหนือตอนล่าง

### **รูปแบบการอบรมเลี้ยงดูของผู้ปกครองเด็กออทิสติก****ค่าเฉลี่ย** **(** *X* )**ค่าเบี่ยงเบนมาตรฐาน**

### **(S****.****D****.****)**

### **ระดับ พฤติกรรม**1. การอบรมเลี้ยงดูแบบตามใจ 3.42 0.64 ปานกลาง 2. การอบรมเลี้ยงดูแบบเอาใจใส่ 3.30 0.32 ปานกลาง 3. การอบรมเลี้ยงดูแบบควบคุม 2.08 0.56 น้อย

### จากตาราง 2 พบว่า มีการอบรมเลี้ยงดูแบบตามใจสูงที่สุด ( *X* = 3.42, SD. = 0.64) ซึ่งเป็นการอบรม เลี้ยงดูที่สนับสนุนและปล่อยให้เด็กได้ทำสิ่งต่าง ๆ ตามใจตนเองโดยไม่มีการกำหนดขอบเขตและมีการลงโทษเพียง เล็กน้อย เช่น “ฉันต้องการให้ลูกอยู่ภายในบ้านมากกว่าการออกไปนอกบ้านเพื่อสามารถควบคุมดูแลได้อย่าง ใกล้ชิด” “ฉันอนุญาตให้ลูกนอนตื่นสายเพื่อไม่ให้ลูกงอแงเพราะนอนไม่เต็มที่” และ “ฉันจะให้ลูกทานอาหารที่ชอบ เพราะกังวลว่าจะมีน้ำหนักต่ำกว่าเกณฑ์” แบบเอาใจใส่เป็นอันดับรองลงมา ( *X* = 3.30, SD. = 0.32) ซึ่งเป็นการ อบรมเลี้ยงดูที่มีการสนับสนุนให้เด็กมีอิสระตามขอบเขต แต่ต้องเชื่อฟังและปฏิบัติตามแนวทางที่กำหนดไว้ร่วมกัน อย่างมีเหตุผลร่วมกับการให้ความรักความอบอุ่นและใส่ใจต่อเด็ก เช่น “ฉันชมลูกทุกครั้งที่เห็นลูกยอมทำตามเงื่อนไข ข้อตกลง” “ฉันคอยให้กำลังใจเมื่อลูกต้องทำบางสิ่งบางอย่างที่ยากลำบาก” และ “ฉันให้ลูกเก็บของเล่นทุกครั้งเมื่อ เล่นเสร็จแล้ว แม้ว่าฉันจะรีบไปทำงานก็ตาม” และแบบควบคุมเป็นอันดับสุดท้าย ( *X* = 2.08, SD. = 0.56) ซึ่งเป็น การอบรมเลี้ยงดูที่ผู้ปกครองจะควบคุมพฤติกรรมและกำหนดกฎเกณฑ์ให้เด็กต้องยอมรับ โดยพลการ หากเด็กไม่ ปฏิบัติตามอาจถูกลงโทษ โดยไม่คำนึงถึงความรู้สึกของเด็ก เช่น “ฉันรู้สึกเหนื่อยเมื่อลูกดื้อไม่เชื่อฟัง” “ฉันจะตีลูก

## หน้า 8
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **629**

ปีที่ 17 ฉบับที่ 2 กรกฎาคม-ธันวาคม 2566

### ให้หลาบจำเมื่อไม่ทำตามคำสั่ง”และ “ฉันจะพยายามให้ลูกทำงานที่กำหนดจนเสร็จเรียบร้อยถึงแม้จะร้องไห้โวยวาย ก็ตาม เพื่อฝึกวินัยให้กับลูก”

### 2. ผลการศึกษาความต้องการของผู้ปกครองในการจัดการปัญหาพฤติกรรมของเด็กออทิสติกในเขต ภาคเหนือตอนล่าง ดังตาราง 3

### **ตาราง** **3** ความต้องการของผู้ปกครองในการจัดการปัญหาพฤติกรรมของเด็กออทิสติก

### **สภาพปัญหาพฤติกรรม****ค่าเฉลี่ย**

**(** *X* )

### **ค่าเบี่ยงเบนมาตรฐาน**

### **(S****.****D****.****)**

### **ระดับ พฤติกรรม**1. การติดตามและรายงานผลการจัดการปัญหา พฤติกรรมเด็กออทิสติกร่วมกันอย่างต่อเนื่อง

### 4.65 0.48 มากที่สุด

### 2. การได้รับการชี้แนะจากผู้เชี่ยวชาญในการจัดการ ปัญหาพฤติกรรมในสถานการณ์จริง

### 4.58 0.55 มากที่สุด

### 3. การพัฒนาความรู้และทักษะในการจัดปัญหา พฤติกรรมของเด็กออทิสติก

### 4.10 0.50 มาก

### 4. การสร้างความตระหนักของครอบครัวเพื่อลดความ ขัดแย้งและปรับทัศนคติในการจัดการปัญหา พฤติกรรมให้สอดคล้องกัน

### 3.90 0.67 มาก

### 5. การพัฒนาความรู้เบื้องต้นเกี่ยวกับสาเหตุของปัญหา พฤติกรรมของเด็กออทิสติก

### 3.80 0.61 มาก

### **ภาพรวม** **4****.****21 0****.****28** **มาก**

### จากตาราง 3 พบว่า ภาพรวมความต้องการของผู้ปกครองในการจัดการปัญหาพฤติกรรมของเด็ก ออทิสติกอยู่ในระดับมาก ( *X* = 4.21, SD. = 0.28) โดยมีความต้องการการติดตามและรายงานผลการจัดการปัญหา พฤติกรรมเด็กออทิสติกร่วมกันอย่างต่อเนื่องในลำดับสูงที่สุด ( *X* = 4.65, SD. = 0.48) การได้รับการชี้แนะจาก ผู้เชี่ยวชาญในการจัดการปัญหาพฤติกรรมในสถานการณ์จริงเป็นลำดับรองลงมา ( *X* = 4.58, SD. = 0.55) และการ พัฒนาความรู้เบื้องต้นเกี่ยวกับสาเหตุของปัญหาพฤติกรรมของเด็กออทิสติกเป็นลำดับสุดท้าย ( *X* = 3.80, SD. = 0.61)

**สรุปและอภิปรายผล**
--------------------

### 1. ผลการศึกษาสภาพปัญหาพฤติกรรมของเด็กออทิสติกและและรูปแบบการอบรมเลี้ยงดูของผู้ปกครอง เด็กออทิสติกในเขตภาคเหนือตอนล่าง มีรายละเอียด ดังนี้

### 1.1 จากผลการศึกษาสภาพปัญหาพฤติกรรมของเด็กออทิสติก พบว่าปัญหาพฤติกรรมที่เป็น การกระทำให้เกิดอันตรายต่อตนเองสูงเป็นอันดับแรกในลักษณะการร้องไห้ตะเบงเสียงดังจนเสียงแหบ การแกล้งทำ สั่งน้ำมูกพร้อมขยี้ตาแรง ๆ หรือขย้อนจะอาเจียน และการใช้ส่วนของร่างกายกระแทกตัวลงกับพื้นแรง ๆ เมื่อโมโห มีการกระทำให้เกิดอันตรายต่อผู้อื่นเป็นอันดับรองลงมาในลักษณะการทำร้ายร่างกายผู้อื่นด้วยการกัด ทุบ ตี ข่วน ส่วนของร่างกาย การดึงรั้งร่างกายเสื้อผ้าผู้อื่นเพื่อต่อรองให้สนใจ และการผลัก ดัน ต่อสู้เพื่อยื้อแย่งของจากผู้อื่น และการกระทำให้เกิดความเสียหายต่อสิ่งของเป็นอันดับสุดท้ายในลักษณะ การเทสิ่งของให้หกเลอะเทอะ การขว้าง ปาสิ่งของที่อยู่ในมือ และการทำลายข้าวของรอบตัว ซึ่งสอดคล้องกับการศึกษาของ Vasa et al. (2020) ที่พบว่า เด็กออทิสติกส่วนใหญ่จะเกิดปัญหาพฤติกรรมที่เป็นการกระทำให้เกิดอันตรายต่อตนเองในช่วงวัยเด็กและจะมีระดับ ความรุนแรงของปัญหาพฤติกรรมเพิ่มขึ้นเมื่อเข้าสู่วัยรุ่นและวัยผู้ใหญ่ที่เป็นลักษณะของพฤติกรรมก้าวร้าว การด่าทอ หรือการทำร้ายผู้อื่น (การตี การผลัก การข่วน และการแตะ) และการกระทำให้เกิดความเสียหายต่อสิ่งของตามมา

## หน้า 9
**630** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### ซึ่งสามารถบ่งชี้ได้ว่าปัญหาพฤติกรรมของเด็กออทิสติกจะมีระดับความรุนแรงเพิ่มขึ้นตามช่วงอายุ จนอาจรวมถึงการ มีพฤติกรรมในการคิดฆ่าตัวตายเนื่องจากมีปัญหาความวิตกกังวลและความเครียดสูงในระยะยาวเมื่อเกิดความยากใน การเผชิญสถานการณ์ทางสังคม (Miesen et al., 2018; Vasa et al., 2020) อันเนื่องมาจากความบกพร่องด้านการ บริหารจัดการของสมอง (Executive Function Deficits) เช่น ความสามารถในการควบคุมยับยั้งการตอบสนองต่อ สิ่งเร้าที่มากระตุ้นเพื่อให้มีการสนองตอบอย่างเหมาะสม ความจำ การวางแผนการเคลื่อนไหวและการปฏิสัมพันธ์ทาง สังคม ความสามารถในการยึดหยุ่นต่อการเปลี่ยนแปลงของสถานการณ์ทางสังคม ที่ไม่อาจคาดเดาในการดำเนิน ชีวิตประจำวัน และมีความยากในการเข้าใจภาษาและการสื่อสารให้ผู้อื่นเข้าใจในสิ่งที่ตนเองต้องการได้ จนทำให้ วัยรุ่นและผู้ใหญ่ออทิสติกเกิดความวิตกกังวล (Guerrera et al., 2019; Sullivan et al., 2019) และสอดคล้องกับ Matheis et al. (2017) ที่พบว่า การเกิดปัญหาพฤติกรรมที่มีความรุนแรงเพิ่มขึ้นสูงสุดในช่วงอายุ 15 - 24 ปี และ เกิดขึ้นต่อเนื่องไปจนถึงวัยผู้ใหญ่ เช่น พฤติกรรมก้าวร้าวรุนแรงในลักษณะการทำร้ายตนเองแบบโขกศีรษะกับพื้น และการกัดนิ้วที่มักจะเกิดในเด็กออทิสติก แต่จะมีความรุนแรงขึ้นเป็นการกรีดหรือถูและจิกผิวหนังจนเป็นแผล ในช่วงวัยรุ่นจนถึงวัยผู้ใหญ่ได้ รวมทั้งเด็กและวัยรุ่นออทิสติกที่มีระดับความสามารถทางสติปัญญาต่ำยังส่งผลให้เกิด ปัญหาพฤติกรรมในระดับที่สูงและรุนแรงได้ (Guerrera et al., 2019)

### 1.2 ผลการศึกษารูปแบบการอบรมเลี้ยงดูของผู้ปกครองเด็กออทิสติกในเขตภาคเหนือตอนล่าง พบว่า มีรูปแบบการอบรมเลี้ยงดูแบบตามใจสูงสุดเป็นอันดับแรกในลักษณะที่สนับสนุนและปล่อยให้เด็กได้ทำสิ่งต่าง ๆ ตามใจตนเองโดยไม่มีการกำหนดขอบเขตและมีการลงโทษเพียงเล็กน้อย ซึ่งสอดคล้องกับการศึกษาของ Williams et al. (2018) และ Politte et al. (2019) ที่พบว่า ปัญหาพฤติกรรมของเด็กออทิสติกในครอบครัวเป็นสิ่งที่ทำลาย ความผาสุกของครอบครัวเป็นอย่างมากและทำให้คนในครอบครัวเกิดความเครียดอย่างต่อเนื่อง จึงทำให้ผู้ปกครอง ส่วนใหญ่เลือกใช้รูปแบบการอบรมเลี้ยงดูแบบตามใจหรือรู้ใจ ว่าเด็กต้องการสิ่งใด เพื่อป้องกันไม่ให้เกิดความคับข้อง ใจและเกิดปัญหาพฤติกรรมตามมา จนส่งผลให้เด็กออทิสติกเกิดการเรียนรู้ ว่าสามารถทำตามความต้องการของ ตนเอง จนขาดการควบคุมพฤติกรรมและอารมณ์ และแสดงปัญหาพฤติกรรมก้าวร้าวในระดับสูงเพื่อต่อรองให้ได้ใน สิ่งที่ต้องการ (Van Esch et al., 2019; Rudy & Shereen, 2020) และพบว่า มีการอบรมเลี้ยงดูแบบเอาใจใส่ที่เป็น อันดับรองลงมาที่มีจำนวนที่ใกล้เคียงกับการอบรมเลี้ยงดูแบบตามใจ เนื่องด้วยประเทศไทยมีวัฒนธรรมการอบรม เลี้ยงดูแบบเอาใจใส่ ให้ความรักความอบอุ่นและช่วยเหลือเมื่อเด็กเกิดปัญหาตามวิถีชีวิตแบบพุทธ (อภิชาติ วังตระกูล, 2550) และผสมผสานร่วมกับการอบรมเลี้ยงดูที่มีการควบคุมอย่างเหมาะสมแบบประชาธิปไตยที่เปิด โอกาสให้เด็กมีส่วนร่วมในการตัดสินใจเกี่ยวกับกำหนดระเบียบข้อตกลง รางวัลและบทลงโทษ เพื่อควบคุมและจำกัด พฤติกรรมให้เด็กแสดงออกอย่างเหมาะสมขณะอยู่ในสถานการณ์ทางสังคม เช่น ห้ามพูดจาก้าวร้าว (Dieleman et al., 2016; Van Esch et al., 2019) ซึ่งสอดคล้องกับ Mohammadi & Zarafshan (2015) และ Guo et al. (2017) ที่พบว่า การอบรมเลี้ยงดูแบบเอาใจใส่และใช้การชี้แนะอย่างเหมาะสมจะสามารถช่วยลดความรู้สึกต่อต้าน และปัญหาพฤติกรรมก้าวร้าวในลักษณะการทำร้ายตนเอง ผู้อื่น และทำความเสียหายต่อสิ่งของได้ดี รวมทั้งพบว่า ผู้ปกครองเด็กออทิสติกมีการอบรมเลี้ยงดูแบบควบคุมในระดับต่ำที่สุด เนื่องจากผู้ปกครองมีความเข้าใจว่าเด็กออทิ สติกเป็นกลุ่มเด็กที่มีความบกพร่องของพัฒนาการรอบด้านและไม่สามารถควบคุมตนเองได้อย่างเหมาะสม และหาก ใช้การอบรมเลี้ยงดูแบบควบคุมมากเกินไปอาจสร้างให้เกิดความเครียดกับเด็กได้ ซึ่งสอดคล้องกับการศึกษาของ Ventola et al. (2017) ที่พบว่า การอบรมเลี้ยงดูแบบควบคุมที่ใช้การบังคับ ตี ดุด่า มีกฎระเบียบและบทลงโทษที่ เข้มงวดอาจจะสามารถควบคุมพฤติกรรมก้าวร้าวให้ลดลงได้ดีในระยะแรก แต่จะส่งผลให้เด็กออทิสติก มีพฤติกรรม เก็บกด วิตกกังวล และซึมเศร้า และสอดคล้องกับ Dieleman et al. (2016) ที่พบว่า การอบรมเลี้ยงดูแบบควบคุม ที่มากเกินไปจะส่งผลให้เด็กเกิดความเครียดและการเจ็บป่วยทางกาย เช่น การบ่นเกี่ยวกับอาการการเจ็บป่วยทาง

## หน้า 10
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **631**

ปีที่ 17 ฉบับที่ 2 กรกฎาคม-ธันวาคม 2566

### กายอย่างไม่ทราบสาเหตุและเกิดปัญหาพฤติกรรมก้าวร้าวและต่อต้านสังคมเพิ่มขึ้นตามมา การอบรมเลี้ยงดูของ ผู้ปกครองจึงมีส่วนสำคัญในการส่งเสริมการเรียนรู้ให้เด็กสามารถควบคุมปัญหาพฤติกรรมของตนเองได้อย่าง เหมาะสม แต่หากได้รับการอบรมเลี้ยงดูแบบตามใจและขาดการเอาใจใส่เพื่อควบคุมตนเองแล้วนั้น ก็จะส่งผลให้เด็ก ออทิสติกเกิดการปัญหาพฤติกรรมและเป็นสาเหตุของความเครียดในครอบครัวได้ ดังนั้นจึงควรมีการสร้างความ ตระหนักและร่วมมือกันของคนในครอบครัวเพื่อพัฒนาคุณภาพการอบรมเลี้ยงดูที่เหมาะสมในการจัดการปัญหา พฤติกรรมของเด็กออทิสติก โดยการอบรมเลี้ยงดูเพื่อจัดการปัญหาพฤติกรรมของเด็กออทิสติกนั้น ไม่สามารถระบุได้ ว่ารูปแบบการอบรมเลี้ยงดูแบบใดที่มีความเหมาะสมมากที่สุด แต่ควรมีการผสมผสานกันของรูปแบบการอบรมเลี้ยง ดูแบบเอาใจใส่และแบบควบคุมอย่างเหมาะสม จึงจะสามารถลดปัญหาพฤติกรรมและยังสามารถส่งเสริมให้เด็ก ออทิสติกเกิดพฤติกรรมเอื้อต่อสังคมในด้านการช่วยเหลือ การร่วมมือ และการแบ่งปันได้ (Maljaars et al., 2014; Mohammadi & Zarafshan, 2015) โดยผู้ปกครองควรมีแนวปฏิบัติในการอบรมเลี้ยงดูเพื่อจัดการปัญหาพฤติกรรม ของเด็กออทิสติกที่ประกอบด้วย 3 กลยุทธ์ คือ 1) กลยุทธ์การรวบรวมข้อมูลเพื่อใช้จัดการปัญหาพฤติกรรมของเด็ก ออทิสติกที่มีขั้นตอนแรกในการกำหนดปัญหาพฤติกรรมที่ต้องการปรับเปลี่ยนอย่างเร่งด่วนร่วมกันของคนใน ครอบครัว ซึ่งต้องเป็นปัญหาพฤติกรรมที่สามารถสังเกตและวัดผลได้อย่างชัดเจน เช่น “ร้องไห้เสียงดังเมื่อถูกขัดใจ” (Child Mind Institute, 2020) การวิเคราะห์สาเหตุที่เป็นเงื่อนไขนำให้เกิดปัญหาพฤติกรรมและสิ่งที่เป็นผลของการ กระทำ (Consequences) ที่สามารถทำให้เด็กออทิสติกหยุดปัญหาพฤติกรรมเพื่อนำมาใช้ในการปรับพฤติกรรมได้ (Cardinal, 2016; Child Mind Institute, 2020) และการเลือกชนิดขนม ของเล่น หรือสิ่งที่เด็กชอบเพื่อใช้เป็นสิ่ง เสริมแรงในการสอนการมองสบตาและลดปัญหาพฤติกรรมของเด็กออทิสติกได้อย่างถูกต้อง (Jaleha & Mirnawati, 2019) 2) กลยุทธ์การสื่อสารของผู้ปกครองควรเป็นประโยคสั้นๆ กระชับ ชัดเจน เข้าใจง่าย และมีจังหวะการพูดไม่ ช้าหรือเร็วเกินไป เนื่องจากเด็กออทิสติกมีความบกพร่องด้านภาษาและการสื่อความหมาย (Andersen et al., 2017) และควรพยายามให้เด็กหันหาเสียงเรียกชื่อและมองสบตามากกว่า 5 วินาที ร่วมกับการใช้น้ำเสียงที่นุ่มนวล เพื่อเชิญชวนให้เด็กสนใจในการสร้างปฏิสัมพันธ์และรับรู้อารมณ์ของผู้อื่นที่แสดงออกทางสีหน้าได้ (Gulsrud et al., 2016) แต่หากเด็กไม่ทำตามคำขอร้องอาจต้องมีการใช้คำสั่งที่มีน้ำเสียงหนักแน่นที่อาจคล้ายคลึงกับลักษณะการ ลงโทษด้วยการตำหนิเพื่อยืนยันให้เด็กทำตาม เช่น “อย่าเทน้ำ” (O’Nions et al., 2020) ผู้ปกครองต้องมีการ ควบคุมอารมณ์ตนเองอย่างเหมาะสม โดยไม่ตะคอกหรือพูดบ่น เพราะขณะร้องไห้เด็กจะไม่ฟังเหตุผลและจะส่งผลให้ เด็กแสดงปัญหาพฤติกรรมนั้นออกมามากขึ้นได้ (Gheydari et al., 2018) รวมทั้งควรใช้การเพิกเฉยต่อเสียงร้องไห้ และไม่ยอมแพ้จนกว่าเด็กจะสงบและยอมทำตามคำสั่ง (Guo et al., 2017) และมีการพูดให้เด็กรับรู้สถานการณ์ที่จะ เกิดขึ้นตามข้อตกลงที่เป็นรางวัลหรือบทลงโทษ เช่น “หยุดร้องค่ะ แม่จึงจะให้ของเล่น” (Mohammadi & Zarafshan, 2015) 3) กลยุทธ์การตอบสนองต่อปัญหาพฤติกรรมของเด็กออทิสติก ซึ่งผู้ปกครองควรมีการเลือกสิ่ง เสริมแรงที่เหมาะสมและทำการตอบสนองด้วยการให้รางวัลหรือบทลงโทษทันทีเมื่อเด็กแสดงพฤติกรรมตามข้อตกลง เพื่อให้เด็กเรียนรู้ผลของการแสดงพฤติกรรมนั้นได้อย่างเหมาะสม (Cardinal, 2016; Child Mind Institute, 2020) ซึ่งการพัฒนาความรู้ และทักษะการอบรมเลี้ยงดูที่เหมาะสมสำหรับผู้ปกครองในการจัดการปัญหาพฤติกรรมของเด็ก ออทิสติก จึงควรวิเคราะห์ถึงรูปแบบการอบรมเลี้ยงดู ความตระหนัก และความต้องการของคนในครอบครัว เพื่อ นำมาใช้ในการวางแผนการจัดการปัญหาพฤติกรรมของเด็กออทิสติกอย่างเหมาะสมได้

### 2. ผลของสภาพความต้องการของผู้ปกครองเด็กออทิสติกในการจัดการปัญหาพฤติกรรมของเด็กออทิสติก พบว่า ภาพรวมของสภาพความต้องการของผู้ปกครองเด็กออทิสติกอยู่ในระดับมาก ซึ่งสอดคล้องกับการศึกษาของ Williams et al. (2018) ที่พบว่า ปัญหาพฤติกรรมของเด็กออทิสติกเป็นสาเหตุสำคัญของความเครียดอย่างเรื้องรัง จนทำให้ผู้ปกครองรู้สึกเหนื่อยล้า และท้อแท้ในการช่วยเหลือเด็กออทิสติก และไม่สามารถผ่อนคลายความรู้สึก

## หน้า 11
**632** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### ดังกล่าวจนส่งผลให้เกิดปัญหาทางสุขภาพตามมา และสอดคล้องกับ Farmer et al. (2015) และ Fitzpatrick et al. (2016) ที่พบว่าผู้ปกครองต้องเผชิญกับปัญหาพฤติกรรมโวยวายเมื่อเข้าสู่วัยเรียนจนอาจทำให้ขาดโอกาสในการสร้าง ปฏิสัมพันธ์กับเพื่อน เนื่องจากกลัวการเกิดอันตรายจากปัญหาพฤติกรรมต่อต้านในการทำร้ายตนเองและผู้อื่น เมื่อเกิดความคับข้องใจ เมื่อรู้สึกเบื่อที่ต้องปฏิบัติตามกฎระเบียบในการปฏิบัติงานหรือต้องทนรอคอยและเมื่อเข้าสู่ วัยเตรียมพร้อมด้านอาชีพ จึงเป็นสาเหตุทำให้ครูผู้สอนเกิดความเครียดและต้องสะท้อนข้อมูลปัญหาให้ผู้ปกครอง ได้รับทราบเพื่อการร่วมกันแก้ไข (Giacomo et al., 2016) ทำให้ต้องได้รับการช่วยเหลือจากนักสหวิชาชีพ ในระยะยาวอย่างต่อเนื่องและมีค่าใช้จ่ายที่สูงตามมาได้ (Jesionowicz, 2015) อาจเกิดความเสี่ยงในการถูกทำร้าย จากคนในสังคมที่ไม่เข้าใจเมื่อบุคคลออทิสติกแสดงปัญหาพฤติกรรมออกมาขณะดำเนินชีวิตในสังคมได้ (Elkhamisi & Almutery, 2018; Politte et al., 2019) ซึ่งการแก้ไขปัญหาพฤติกรรมก้าวร้าวของเด็กออทิสติกจึงมีความจำเป็น อย่างยิ่งที่จะสามารถช่วยลดผลกระทบทางด้านลบต่อคุณภาพชีวิตเด็กออทิสติกและครอบครัวได้เป็นอย่างดี ดังนั้นจึงพบว่าผู้ปกครองเด็กออทิสติกมีความต้องการให้ติดตามและรายงานผลการจัดการปัญหาพฤติกรรม เด็กออทิสติกร่วมกันอย่างต่อเนื่องของนักสหวิชาชีพ การได้รับการชี้แนะจากผู้เชี่ยวชาญในการจัดการปัญหา พฤติกรรมในสถานการณ์จริงและการพัฒนาความรู้เบื้องต้นเกี่ยวกับสาเหตุของปัญหาพฤติกรรมที่มีระดับ ความต้องการอยู่ในระดับมากถึงมากที่สุด ซึ่งสอดคล้องกับการศึกษาของ Bagaiolo et al. (2019) และ Corralejo (2019) ที่พบว่าผู้ปกครองมีความต้องการได้รับการอบรมให้เกิดความรู้และทักษะในการอบรมเลี้ยงดูเพื่อจัดการ ปัญหาพฤติกรรมของเด็กออทิสติก และควรเป็นการอบรมให้ความรู้และพัฒนาทักษะเชิงปฏิบัติการอย่างเป็นขั้นตอน ภายใต้การควบคุมและการชี้แนะของผู้บำบัดหรือผู้เชี่ยวชาญที่สามารถทำได้ทั้งแบบทีละครอบครัวหรือแบบกลุ่ม ตามความเหมาะสมเพื่อให้สามารถสร้างความตระหนักให้ครอบครัวได้มีส่วนร่วมในการแก้ไขปัญหาพฤติกรรมร่วมกัน (Clancy, 2017) และสามารถนำไปประยุกต์ใช้ในการจัดการปัญหาพฤติกรรมและส่งเสริมทักษะความสามารถ ของเด็กในชีวิตประจำวันได้อย่างมีประสิทธิผล เนื่องจากผู้ปกครองมีความใกล้ชิด คุ้นเคย และมีโอกาสฝึกฝน เด็กออทิสติกอย่างต่อเนื่องตามแนวทางของความรู้ที่ได้รับการอบรมและฝึกฝนจากผู้บำบัด ยังสามารถลด การถูกละเลยจากการบำบัดรักษาขณะที่เด็กอยู่บ้านและลดค่าใช้จ่ายในการเข้ารับบริการในสถานบำบัดได้ (Prata et al., 2018; Gubbels et al., 2019; Deb et al., 2020) โดยรูปแบบของการอบรมทั่วไปมักจะมีการสื่อสาร เพียงทางเดียวหรือเปิดโอกาสให้ซักถาม แต่ก็อาจจะไม่ได้รับข้อมูลปัญหาข้อขัดแย้งภายในครอบครัว ภาวะความเครียด หรือความทุกข์ใจที่ไม่สามารถอธิบายให้ผู้อื่นเข้าใจได้ อันเป็นข้อจำกัดในการเข้าถึงข้อมูลที่เป็น สาเหตุของปัญหาในการจัดการปัญหาพฤติกรรมของเด็กออทิสติกอย่างแท้จริง ซึ่งสอดคล้องกับสลักจิต ตรีรณโอภาส และคณะ (2562) ที่พบว่า การอบรมพัฒนาความรู้และทักษะให้เกิดประสิทธิผลควรมีส่งเสริมให้เกิดการรับรู้ และเปลี่ยนแปลงจากภายในของตนเอง โดยการสร้างบรรยากาศของความสงบเพื่อให้เกิดความผ่อนคลายการใช้ สุนทรียสนทนา และการฟังเพื่อพิจารณาอย่างใคร่ครวญและมีสติตามแนวคิดจิตตปัญญาศึกษา จึงจะสามารถสร้าง ความตระหนักและความเชื่อมั่นอย่างแรงกล้าในตนเองของผู้ปกครองให้สามารถจัดการกับปัญหาพฤติกรรมของเด็ก ออทิสติกที่เป็นสาเหตุของความเครียดให้สำเร็จได้ ดังนั้นการพัฒนาความรู้และทักษะการอบรมเลี้ยงดูของผู้ปกครอง เด็กออทิสติกให้สามารถนำไปใช้ในชีวิตประจำวันอย่างต่อเนื่องจึงเป็นแนวทางการช่วยเหลือเด็กออทิสติกที่มี ประสิทธิภาพได้

### สรุปว่า ปัญหาพฤติกรรมของเด็กออทิสติกเป็นลักษณะของการกระทำให้เกิดเป็นอันตรายต่อตนเองต่อ ผู้อื่น และกระทำให้เกิดความเสียหายต่อสิ่งของเมื่อถูกขัดใจ และปัญหาพฤติกรรมจะมีระดับความรุนแรง เมื่อเด็ก มีอายุเพิ่มขึ้น ซึ่งปัญหาพฤติกรรมดังกล่าวส่งผลกระทบให้ผู้ปกครองเกิดความเครียดและท้อแท้ในการช่วยเหลือเด็ก ออทิสติก และมีความต้องการได้รับการช่วยเหลือจากนักสหวิชาชีพในการอบรมพัฒนาความรู้และทักษะ

## หน้า 12
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **633**

ปีที่ 17 ฉบับที่ 2 กรกฎาคม-ธันวาคม 2566

### ในเชิงปฏิบัติการ และติดตามผลการนำความรู้ไปประยุกต์ใช้ในชีวิตประจำวันเพื่อจัดการปัญหาพฤติกรรมของเด็ก ออทิสติกอย่างต่อเนื่องร่วมกัน โดยปัญหาพฤติกรรมของเด็กออทิสติกนั้นจะมีความสัมพันธ์กับรูปแบบการเลี้ยงดู ของผู้ปกครองและผู้ปกครองเด็กออทิสติกส่วนใหญ่มักจะมีรูปแบบการเลี้ยงดูแบบตามใจเพื่อป้องกันมิให้เด็กเกิด ความคับข้องใจและเกิดปัญหาพฤติกรรมตามมา จนส่งผลให้เด็กออทิสติกขาดการควบคุมพฤติกรรมและอารมณ์ของ ตนเองจนเกิดเป็นปัญหาพฤติกรรมก้าวร้าวได้ ดังนั้นการพัฒนาคุณภาพการอบรมเลี้ยงดูของผู้ปกครองเพื่อจัดการ ปัญหาพฤติกรรมของเด็กออทิสติกอย่างเหมาะสม จึงเป็นสิ่งสำคัญที่จะทำให้เด็กออทิสติกได้รับการช่วยเหลือและ พัฒนาความสามารถแห่งตนให้ดำรงชีวิตอย่างอิสระตามศักยภาพได้

**ข้อเสนอแนะ**
--------------

### **ข้อเสนอแนะในการนำผลการวิจัยไปใช้**1. จากการศึกษาสภาพปัญหาที่พบว่า เด็กกระทำให้เกิดอันตรายต่อตนเอง ซึ่งผู้ปกครองและนักสหวิชาชีพ ควรให้การช่วยเหลือและปรับพฤติกรรมในระยะแรกเริ่ม เพื่อป้องกันการเกิดปัญหาพฤติกรรมที่รุนแรงตามมา

### 2. จากผลการศึกษารูปแบบการอบรมเลี้ยงดูของผู้ปกครองเด็กออทิสติกที่พบว่า เป็นแบบตามใจ ซึ่งนักสหวิชาชีพควรพัฒนาความรู้และทักษะการอบรมเลี้ยงดูที่เหมาะสมสำหรับผู้ปกครองเพื่อป้องกันการเกิดปัญหา พฤติกรรมในเด็กเด็กออทิสติกได้

### **ข้อเสนอแนะในการวิจัยครั้งต่อไป**1. ควรศึกษาความสัมพันธ์ของรูปแบการอบรมเลี้ยงดูของผู้ปกครองที่ส่งผลต่อการเกิดปัญหาพฤติกรรม ของเด็กออทิสติก

### 2. ควรศึกษาผลการอบรมผู้ปกครองโดยใช้แนวคิดกระบวนการจิตตปัญญาศึกษาเพื่อส่งเสริมการอบรม เลี้ยงดูในการจัดการปัญหาพฤติกรรมของเด็กออทิสติก

**เอกสารอ้างอิง**
-----------------

### บุญชม ศรีสะอาด. (2554). *การวิจัยเบื้องต้น* (พิมพ์ครั้งที่ 9). กรุงเทพฯ: สุวีริยาสาส์น. สลักจิต ตรีรณโอภาส, ศิริวิมล ใจงาม, และเตือนใจ เกียวซี. (2562). การพัฒนารูปแบบการจัดการเรียนรู้ตาม

### แนวคิดจิตตปัญญาศึกษาสำหรับโรงเรียนที่จัดการศึกษาแบบเรียนร่วม. *วารสารมนุษยศาสตร์และ สังคมศาสตร์ บัณฑิตวิทยาลัย มหาวิทยาลัยราชภัฏพิบูลสงคราม*, *11*(2), 33-47. อภิชาติ วังตระกูล. (2550). *จิตลักษณะและสถานการณ์ของมารดาที่เกี่ยวข้องกับพฤติกรรมอบรมเลี้ยงดูบุตร*

### *ออทิสติก* (ปริญญาวิทยาศาสตรมหาบัณฑิต). กรุงเทพฯ: มหาวิทยาลัยศรีนครินทรวิโรฒ. Andersen, P. N., Hovik, K. T., Skogli, E. W., & Oie, M. G. (2017). Severity of autism symptoms and

### degree of attentional difficulties predict emotional and behavioral problems in children with high-functioning autism; a two-year follow-up study. *Frontiers in Psychology*, *8*(2004), 1-9. Bagaiolo, L. F., Cunha, G. R., Nogueira, M. L. M., Braido, M., Bordini, D., Sasaki, T. N. D., & Pacífico, C.

### R. (2019). Implementing a community-based parent training behavioral intervention for autism spectrum disorder. *Psicologia**:* *Teoria e Prática*, *21*(3), 456-472. Baumrind, D. (1991). Parenting styles and adolescent development, in Brooks-Gunn, J., Lerner, R. M.

### & Petersen, A. C. (Eds.), The encyclopedia on adolescence (pp. 746-758). New York: Garland Publishing.

## หน้า 13
**634** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### Cardinal, A. (2016). *Aggressive behaviors in students with autism**:* *a review of behavioral*

### *interventions* (Doctoral dissertation). St. Cloud State University. Child Mind Institute. (2020). *Parents’ guide to problem behavior*. Retrieved from

### https://childmind.org/guide/parents-guide-to-problem-behavior. Clancy, K. M. (2017). *Assessing parent involvement in applied behavior analysis treatment for*

### *children with autism* (Doctoral dissertation). Wayne State University. Corralejo, S. M. (2019). *Technology in parenting programs**:* *a systemic review and pilot study of an*

### *APP**-**based**intervention for Latin family* (Doctoral dissertation). Utah State University. Deb, S., Retzer, A., Roy, M., Acharya, R., Limbu, B., & Roy, A. (2020). The effectiveness of parent

### training for children with autism spectrum disorder: a systematic review and meta- analyses. *BMC Psychiatry*, *20*(583), 1-24. DeVon H. A., Block M. E., Moyle-Wright, P., Ernst, D. M., Hayden, S. J., Lazzara, D. J., Savoy, S.M., &

### Kostas-Polston, E. (2007). A psychometric toolbox for testing validity and reliability. *Journal of Nursing scholarship*, *39*(2), 155-164. Dieleman, L. M., Pauw, S. S., Soenens, B., Beyers, W., & Prinzie, P. (2016). Examining bidirectional

### relationships between parenting and child maladjustment in youth with autism spectrum disorder:a 9-year longitudinal study. *Development and Psychopathology*, *29*(4), 1199-1213. Elkhamisi, E. S., & Almutery, M. (2018). Aggression dimensions in students with autism. *European*

### *Scientific Journal*, *14*(9), 330 – 345. Farmer, C., Butter, E., Mazurek, M. O., Cowan, C., Lainhart, J., Cook, E. H., DeWitt, M. B., & Aman**,** M.

### (2015). Aggression in children with autism spectrum disorders and a clinic-referred comparison group. *Autism*, *19*(3), 281–291.Fitzpatrick, S. E., Srivorakiat, L., Wink, L. K., Pedapati, E. V., & Erickson, C. A. (2016). Aggression in

### autism spectrum disorder: presentation and treatment options. *Neuropsychiatric**Disease and Treatment*, *12*(1), 1525–1538. Gheydari, S., Amiri, M., Hejazi, M., & Farjamfar, F. (2018). Behavioral parent training and psychological

### problems in mothers of children with autism spectrum disorder. *International Journal of Behavior Science*, *12*(1), 42– 48. Giacomo, A., Craig, F., Terenzio, V., Coppola, A., Campa, M. G., & Passeri, G. (2016). Aggressive behaviors

### and verbal communication skills in autism spectrum disorders. *Global Pediatric Health*, *3*(1), 1–5. Gubbels, J., Put, C. E. & Assink, M. (2019). The effectiveness of parent training programs for child

### maltreatment and their components: a meta- analysis. *International Journal of Environmental Research and Public Health*, *16*(2404), 1-31. Guerrera, S., Menghini, D., Napoli, E., Vara, S. D., Valeri, G., & Vicari, S. (2019). Assessment of

### psychopathological comorbidities in children and adolescents with autism spectrum disorder using the child behavior checklist. *Frontiers in Psychiatry*, *10*(535), 1-8.

## หน้า 14
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **635**

ปีที่ 17 ฉบับที่ 2 กรกฎาคม-ธันวาคม 2566

### Gulsrud, A. C., Hellemann, G., Shire, S., & Kasari, C. (2016). Isolating active ingredients in a parent-

### mediated social communication intervention for toddlers with autism spectrum disorder. *Journal of Child Psychology and Psychiatry,* *57*(5), 606-613. Guo, Y., Garfin, D. R., Ly, A., & Goldberg, B. A. (2017). Emotion coregulation in mother-child dyads: a

### dynamic systems analysis of children with and without autism spectrum disorder. *Journal of Abnormal Child Psychology*, *45*(1), 1369–1383. Ibrahim, K., Eilbott, J. A., Ventola, P., He, G., Pelphrey, K. A., McCarthy, G., & Sukhodolsky, D. G.

### (2019). Reduced amygdala–prefrontal functional connectivity in children with autism spectrum disorder and co-occurring disruptive behavior. *Biological Psychiatry**:* *Cognitive Neuroscience and Neuroimaging*, *4*(12), 1031-1041. Jaleha, S., & Mirnawati. (2019). Application of DTT (discrete trail training) method in improving the

### eye contact ability of autistic children. *Journal of ICSAR*, *3*(2), 48-52. Jesionowicz, R. L. (2015). *The effects of animal assisted therapy on tantrums and aggressive*

### *behaviors of children with autism* (Doctoral dissertation). University of Northern Colorado. Kiefer, C., Kryza-Lacombe, M., Cole, K., Lord, C., Monk, C., & Wiggins, J. L. (2017). Irritability and

### amygdala-ventral prefrontal cortex connectivity in children with high functioning autism spectrum disorder. *Biological Psychiatry**:* *Cognitive Neuroscience and Neuroimaging*, *81*(10), 1-15. Lambrechts, G., Maljaars, J., Boonen, H., Esch, L., Leeuwen, K., & Noens, I. (2015). Parenting behavior

### in mothers of preschool children with ASD: development of a self-report questionnaire. *Hindawi Publishing Corporation Autism**Research and Treatment*, *381236*(1), 1-7. Lindor, E., Sivaratnam, C., May, T., Stefanac, N., Howells, K., & Rinehart, N. (2019). Problem behavior

### in autism spectrum disorder: considering core symptom severity and accompanying sleep disturbance. *Frontiers in Psychiatry*, *10*(487), 1-10. Lundwall, R. A., Stephenson, K. G., Neeley-Tass, E. S., Cox, J. C., South, M., Bigler, E. D., Anderberg,

### E., Prigge, M. D., Hansen, B. D., Lainhart, J. E., Kellems, R. O., & Petrie, J. A. (2017). Relationship between brain stem volume and aggression in children diagnosed with autism spectrum disorder. *Research in Autism Spectrum Disorders*, *34*(*1*), 44–51. Maljaars, J., Boonen, H., Lambrechts, G., Van Leeuwen, K., & Noens, I. (2014). Maternal parenting

### behavior and child behavior problems in families of children and adolescents with autism spectrum disorder. *Journal of Autism and Developmental Disorders*, *44*(3), 501–512. Matheis, M., Estabillo, J. A., & Matson, J. L. (2017). Managing challenging behavior in adolescents

### with autism spectrum disorder, in Gelbar, N. W. (Eds.) *Adolescents with autism spectrum disorder**:* *a clinical handbook* (pp. 242-270). Oxford: Oxford University Press. McGuire, K., Fung, L. K., Hagopian, L., Vasa, R. A., Mahajan, R., Bernal, P., Silberman, A.E., Wolfe, A.,

### Coury, D.L., Hardan, A.Y., Veenstra-VanderWeele, J., & Whitaker, A. H. (2016). Irritability and

## หน้า 15
**636** | Humanities and Social Sciences Journal of Pibulsongkram Rajabhat University

Volume 17 No.2 July-December 2023

### problem behavior in autism spectrum disorder: a practice pathway for pediatric primary care. *Pediatrics*, *137*(2), 136-148. Miesen, A. I., Hurley, H., Bal, A. M., & Vries, A. L. (2018). Prevalence of the wish to be of the opposite

### gender in adolescents and adults with autism spectrum disorder. *Archives of Sexual Behavior*, *47*(1), 2307–2317. Mohammadi, M. R., & Zarafshan, H. (2015). Family function, parenting style and broader autism

### phenotype as predicting factors of psychological adjustment in typically developing siblings of children with autism spectrum disorders. *Iranian Journal of Psychiatry*, *9*(2), 55-63. O’Nions, E., Ceulemans, E., Happé, F., Benson, P., Evers, K., & Noens, I. (2020). Parenting strategies

### used by parents of children with ASD: Differential links with child problem behaviour. *Journal of Autism and Developmental Disorders, 50*(2), 386-401. Politte, L. C., Fitzpatrick, S. E., & Erickson, C. (2019). Aggression in autism spectrum and other

### neurodevelopmental disorders, in Coccaro, E. F. & McCloskey, M.S., (Eds.) *Aggression**:* *clinical features and treatment across the diagnostic spectrum* (pp.53-79). Washington, D. C.: American Psychiatric Association Publishing. Portes, J.R., Vieira, M.L., Souza, C.D., & Kaszubowski, E. (2020). Parental styles and co-parenting in

### families with children with autism: Cluster analysis of children’s behavior. *Psychology of Development*, *37*(1), 1-12. Prata, J., Lawson, W., & Coelho, R. (2018). Parent training for parents of children on the autism

### spectrum: a review. *International Journal of Clinical Neurosciences and Mental Health*, *5*(3), 1 - 8. Riany, Y. E., Cuskelly, M., & Meredith, P. (2017). Psychometric properties of parenting measures in

### Indonesia. *Makara Human Behavior Studies in Asia*,*22*(2), 75-90. Rodas, N. V., Eisenhower, A., & Blacher, J. (2017). Structural and pragmatic language in children with

### ASD: Longitudinal impact on anxiety and externalizing behaviors. *Journal of Autism and Developmental Disorders, 47*(11), 3479 - 3488. Rodriguez, G., Hartley, S. L., & Bolt, D. (2019). Transactional relations between parenting stress and

### child autism symptoms and behavior problems. *Journal of Autism and Developmental Disorders*, *49*(5), 1887–1898. Rudy, L. J., & Shereen, L. (2020). *6 parenting styles to avoid when raising a child with autism*.

### Retrieved from https://www.verywellhealth.com/parenting-styles-that-dont-work-with-an- autistic-child-259958. Sullivan, M. O., Gallagher, L., & Heron, E. A. (2019). Gaining insights into aggressive behavior in autism

### spectrum disorder using latent profile analysis. *Journal of Autism and Developmental Disorde*rs, *49*(1), 4209–4218.

## หน้า 16
วารสารมนุษยศาสตร์และสังคมศาสตร์ มหาวิทยาลัยราชภัฏพิบูลสงคราม | **637**

ปีที่ 17 ฉบับที่ 2 กรกฎาคม-ธันวาคม 2566

### Tripathi, N. (2015)**.** Parenting style and parents’ level of stress having children with autistic

### spectrum disorder (CWASD): a study based on Northern India. *Neuropsychiatry* *(**London**)*, *5*(1), 42–49. United State Department of Health & Human Services. (2018). *Autism prevalence slightly higher in*

### *CDC**’**s ADDM network*. Retrieved from https://www.cdc.gov/media/releases/2018/p0426- autism-prevalence.html. van Esch, L., Ceulemans, E., Van Leeuwen, K., & Noens, I. (2019). The association between parenting

### behaviours of mothers of adolescents with autism spectrum disorder and adolescent and mother characteristics. *Research in Autism Spectrum Disorders, 65*(1), 46-55. Vasa, R.A., Hagopian, L., & Kalb, L.G. (2020). Investigating mental health crisis in youth with autism

### spectrum disorder. *Autism Research*, *13*(1), 112–121. Ventola, P., Lei, J., Paisley, C., Lebowitz, E., & Silverman, W. (2017). Parenting a child with ASD:

### comparison of parenting style between ASD, anxiety, and typical development. *Journal of Autism Developmental Disorders*, *47*(9), 2873–2884. Williams, D. L., Siegel, M., & Mazefsky, C. A. (2018). Problem behaviors in autism spectrum disorder:

### association with verbal ability and adapting/coping skills. *Journal of Autism and Developmental Disorders,**48*(11), 3668–3677. Wolff, J. J., Hazlett, H. C., Lightbody, A. A, Reiss, A. L., & Piven, J. (2013). Repetitive and self-injurious

### behaviors: associations with caudate volume in autism and fragile x syndrome. *Journal of Neurodevelopmental**,* *5*(12), 1-9. Woodman, A. C., Smith, L. E., Greenberg, J. S., & Mailick, M. R. (2015). Change in autism symptoms

### and maladaptive behaviors in adolescence and adulthood: the role of positive family processes. *Journal of Autism and Developmental Disorders*, *45*(1), 111–126. Yorke, I., White, P., Weston, A., Rafla, M., Charman, T., & Simonof, E. (2018). The association

### between emotional and behavioral problems in children with autism spectrum disorder and psychological distress in their parents: a systematic review and meta-analysis. *Journal of Autism and Developmental Disorders*, *48*(1), 3393–3415.